# Studiewijzer Distributed Applications 2021-2022

Deze studiewijzer is een verdere toelichting bij de ECTS-fiche met code MBI63A. De ECTS-fiche, de studiegids en de studiewijzer dienen samen gelezen te worden.

___

## Organisatie en begeleiding

### Organisatie van de lessen

De lessen gaan een maal door per week in een blok van 2 uur. Totaal: 12 weken x 2 uur = **24** uur.  

De student bekijkt verder **zelfstandig** de informatiebronnen op Toledo, en kan het geleerde dadelijk uitproberen. Studenten die om één of andere reden een les missen zijn zelf verantwoordelijk om te weten te komen wat ze gemist hebben. Spreek tijdig je medestudenten aan of stel vragen in de eerstvolgende les.

___

## Evaluatie

### Evaluatievormen

Schriftelijk contactexamen:

* Op het schriftelijke examen wordt er gepeild naar theoretische kennis. De meeste vragen zijn open vragen, maar kunnen ook multiple choice zijn. De theoretische kennis wordt beschikbaar gesteld op Toledo / GitHub (referentie komt op Toledo).
* De student maakt dit examen zelfstandig zonder andere hulpmiddelen.

Werkstuk / Opdracht:

* Gedurende het semester krijgen de studenten een aantal opdrachten. Deze kunnen verderbouwen op eerdere opdrachten of op oefeningen uit de les. De inhoud en de vorm van deze opdrachten staat beschreven in Toledo, met mogelijks een GitHub Classroom link.
* Bij de evaluatie wordt enerzijds rekening gehouden met de kwaliteit van de applicatie en anderzijds met de manier waarop de student deze demonstreert en toelicht tijdens de lessen.

### Puntenverdeling

* Schriftelijk examen: 40%
* Opdracht: 60%

___

## Permanente evaluatie

Evaluatieactiviteit: Opdracht (60%)

### Opzet v.d. activiteit

Gedurende het semester krijgen de studenten een aantal opdrachten. Deze kunnen verderbouwen op eerdere opdrachten of op oefeningen uit de les. De inhoud en de vorm van deze opdrachten staat beschreven in Toledo / Github Classroom.

De opdracht wordt uitgevoerd in een **groep van 2 personen**. Indien de student alleen wil werken, is dit mogelijk maar de opdracht wordt niet ingekort. Elke groep studenten (van 2 personen) deelt hun groep mee met de lector. Deze groep voert **zelfstandig** de opdracht(en) uit. Dit betekent dus dat communicatie / delen van code tussen de 2 studenten in dezelfde groep is toegelaten, **maar niet met andere groepen**!

### Beoogde competenties

* Inzicht in veilige, onderhoudbare en performante applicaties
* In staat zijn om applicaties met elkaar te laten communiceren op een gestandaardiseerde manier
* Gebruik maken van een Pub/Sub systeem zoals RabbitMQ

### Specifieke afspraken voor de tweede examenperiode

Voor de 2de examenkans krijg je een extensie op je bestaand project.

### Vormvereisten

De opdracht wordt ingeleverd via GitHub Classroom. De nodige informatie wordt beschikbaar gesteld via Toledo.

### Deadlines

Deze staan bij de opdracht. Er zijn meerdere deadlines, die duidelijk omschreven staan bij de opdracht.

___
